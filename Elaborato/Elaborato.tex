\documentclass[12pt, twoside, letterpaper]{report}
\usepackage[top=2cm,bottom=4cm,left=3cm,right=3cm,asymmetric]{geometry}

\usepackage{fancyhdr}
\pagestyle{fancy}
\fancyfoot[C]{}    
\fancyfoot[LE,RO]{\thepage}        
\fancyhead[RO]{\slshape \rightmark}
\fancyhead[LE]{\slshape\leftmark}      
\fancyhead[RE,LO]{}

\usepackage{color}   
\usepackage{hyperref}
\usepackage[utf8x]{inputenc}
\usepackage[italian]{babel}
\usepackage{amsmath, amsthm, amssymb, amsfonts}
\usepackage{blindtext}
\usepackage{dirtytalk}
\usepackage{cite}
\usepackage[breakable]{tcolorbox}
\usepackage{pdfpages}
\usepackage{booktabs}
\usepackage{enumitem}
\usepackage{caption}
\usepackage{subcaption}
\usepackage{graphicx}
\graphicspath{ {./img/} }
\newcommand{\img}[4] {
	\begin{figure}
		\centering
		\includegraphics[scale=#2]{#3}\\
		\caption{#1}
		\label{#4}
	\end{figure}
}

\title{Uso di reti neurali per la classificazione di dati in problemi di medicina legale}
\author{Mario Petruccelli \cr Università degli studi di Milano}
\date{A.A. 2019/2020}

\begin{document}

	\begin{titlepage}
		\includepdf{img/FRONTESPIZIO.pdf}
		\newpage
		\tableofcontents
		\thispagestyle{empty}
	\end{titlepage}

	\chapter*{Introduzione} \markboth{Introduzione}{}  \addcontentsline{toc}{chapter}{Introduzione}  \pagenumbering{arabic}
		Qua ci andrà l'introduzione

		\newpage		
	\chapter{Reti neurali}
		Le \textbf{reti neurali artificiali} sono un modello matematico molto importante del \textit{machine learning} che prende ispirazione dalle reti neurali biologiche presenti nel cervello animale. In questo capitolo vedremo le componenti e il funzionamento delle reti neurali artificiali, ma prima facciamo un'overview su cosa sia il machine learning.

		\section{Paradigma del machine learning}
			Il machine learning è una branca dell'intelligenza artificiale ed è una di quelle in più rapida espansione; negli ultimi decenni è diventato di uso comune in moltissime applicazioni che richiedono l'estrazione di informazioni dai dati. Lo scopo del machine learning è quello di riassumere tante istanze di un problema, che difficilmente sarebbero riconoscibili con l'uso tradizionale della programmazione \textit{(per esempio riconoscere la razza di un cane partendo da una foto)}.   
			
			Prendendo come esempio noi umani, molte delle nostre abilità vengono acquisite o raffinate dalla nostra esperienza, e così \textit{apprendiamo}. Immaginiamo di trovarci davanti un essere vivente che non abbiamo mai visto prima. Nonostante questo essere sia nuovo ai nostri occhi, sapremo riconoscere con molta probabilità se questo si tratti di un insetto, di un mammifero o di una pianta. Lo stesso concetto possiamo provare ad applicarlo alle macchine, ma come possono apprendere? 
			
			\subsection{Tipi di apprendimento} Il machine learning è diviso in diversi sottocampi in cui abbiamo più paradigmi di apprendimento. La principale distinzione che si può fare è la differenza tra l'apprendimento \textbf{supervisionato}, \textbf{non supervisionato} e \textbf{per rinforzo}. Per quanto riguarda ciò che vedremo nei prossimi capitoli, possiamo concentrarci solo sulla differenza tra l'apprendimento supervisionato e non supervisionato.
			
				\paragraph{Apprendimento supervisionato} Consideriamo di dover classificare tre specie di fiori leggermente diversi tra loro appartenenti alla stessa famiglia \textit{(esperimento che riprenderemo più avanti)}. Per imparare a riconoscerli, potremmo ricevere un insieme di dati \textit{(per esempio la larghezza dei petali, lunghezza del gambo, ecc...)} che descrivono i fiori e cercare di predire la specie. Una figura d'insegnante (\textit{teacher}) ci da una \textbf{risposta d'apprendimento} per ogni tentativo che facciamo di indovinare l'\textbf{etichetta}, ovvero la classe di cui fanno parte. Dopo questa fase di \textbf{allenamento}, dovremmo essere stati in grado di aver trovato un pattern tra i dati per etichettare nuovi fiori, questa volta privi di etichetta e non appartenenti all'insieme dato in precedenza. 
										
					In maniera più astratta, possiamo vedere questo come un processo di \textit{utilizzo dell'esperienza passata per acquisire competenza}. L'apprendimento supervisionato descrive uno scenario in cui dobbiamo utilizzare l'esperienza acquisita tramite il processo di apprendimento con un insieme di dati (\textbf{insieme di training}) per \textbf{predire} un'informazione mancante. La bontà di questo processo la si può testare con un altro insieme (\textbf{insieme di test}) calcolando l'errore in base a quante etichette vengono predette in modo corretto. 
				
				\paragraph{Apprendimento non supervisionato}  Nell'apprendimento non supervisionato non c'è distinzione tra i dati di training e di test. Vengono processati i dati con lo scopo di produrre una versione compressa, o un \say{riassunto} di essi. Il clustering, overro il raggruppamento dei dati in sottoinsiemi con caratteristiche simili è una delle pratiche più usate in questo campo.\\\\
				Il modello di cui ci occuperemo noi, ovvero le reti neurali artificiali, utilizzano un'apprendimento di tipo supervisionato.
				
				
		\section{Che cos'è una rete neurale?}
			Il cervello animale è un meccanismo in grado di apprendere grazie all'esperienza, ed è per questo che si è cercato di emularlo \textit{(in modo molto semplificato)} come modello di machine learning. Il nucleo di tale organo sono i \textbf{neuroni}, ed essi sono connessi tra di loro tramite delle \textbf{sinapsi} in modo da poter comunicare. Ebbene, anche il modello artificiale riprende questa forma. L'archetipo matematico di neurone è stato ideato da McCulloch e Pitts nel 1943 \cite{mcculloch_pitts}. Lo descrivono come un modello contenente una soglia che ne determina lo stato di attivazione e una funzione non lineare detta \textbf{funzione di attivazione} che riceve uno o più input \textbf{pesati} e produce un unico output.
			
		\subsection{Componenti principali di una rete neurale} 
			\paragraph{Concetto di tempo} Prima di dare una definizione, introduciamo il concetto di tempo in una rete neurale. Ci si riferisce al tempo vigente come $(t)$, al passo successivo come $(t+1)$, al passo precedente come $(t-1)$, e così via. $t$ assume solo valori discreti.
			
			\paragraph{Rete neurale artificiale} Una rete neurale artificiale è formata da un insieme di \textbf{nodi} \textit{(neuroni)}, che elaborano le informazioni ricevute e trasmettono il risultato ai nodi successivi, e da \textbf{archi orientati pesati} \textit{(sinapsi)}. Più formalmente, una rete neurale è una tripla $(N,V, \omega)$ in cui:
			\begin{itemize}
				\item $N$ è l'insieme dei neuroni,
				\item $V = \{(i,j) | i,j \in N\}$ è l'insieme delle connessioni tra i neuroni $i$ e $j$, 
				\item $\omega: V \rightarrow \mathbb{R}$ è la funzione di peso, dove $\omega(i,j)$ è il peso della connessione tra i neuroni $i$ e $j$.  
			\end{itemize}
			Un neurone elabora i dati che gli arrivano tramite le sue connessioni. Questo accade attraverso tre funzioni: funzione di \textbf{propagazione}, funzione di \textbf{attivazione} e funzione di \textbf{uscita}.
			
			\img{Struttura di un neurone \cite{kriesel}}{0.4}{neurone.png}{neurone} 
			
			 \paragraph{Funzione di propagazione} Dato un neurone $j$, sia $I = i_1, \dots, i_k$ l'insieme dei neuroni ad esso connessi. L'output $o_{i_1}, \dots, o_{i_k}$ di questi neuroni viene preelaborato producendo un valore detto \textit{network input} net$_j$  che verrà poi elaborato dalla funzione di attivazione. Più precisamente il network input è calcolato come segue: $$net_j = f_{prop}(o_{i_1}, \dots, o_{i_k}, \omega(i_1,j), \dots, \omega(i_k,j))$$
			 	La funzione di propagazione più usata è la \textbf{somma pesata}, ovvero la somma delle moltiplicazioni dell'output di ogni neurone $i$ per il corrispettivo peso $\omega(i,j)$: $$net_j = \sum_{i \in I} o_i \omega(i,j)$$
			 	
			 \paragraph{Stato di attivazione e valore di soglia} Ad ogni istante un neurone può essere \textit{attivo} o meno. Lo \textbf{stato di attivazione} \textit{(o attivazione)} è una reazione ai valori ricevuti in input, e il neurone viene attivato quando il network input supera il \textbf{valore di soglia} di quel neurone. 
			 
			 Sia $j$ un neurone. Il \textbf{valore di soglia} $\Theta_j$ è assegnato unicamente a $j$ e rappresenta il punto di massima pendenza della funzione di attivazione, oltre il quale si considera $j$ attivo.
			 
			 
			 \paragraph{Funzione di attivazione} Sia $j$ un neurone. La funzione di attivazione è così definita: $$a_j(t) = f_{act}(net_j(t), \Theta_j)\footnote{In alcune reti neurali ricorsive è presente come parametro della funzione di attivazione anche il precedente stato di attivazione $a_j(t-1)$.}.$$ 
			 	In funzione del \textit{network input} net$_j$ e dell valore di soglia $\Theta_j$ ricava un nuovo stato di attivazione $a_j(t)$
			 	A differenza di molte delle variabili definite prima, la funzione di attivazione viene definita \textit{globalmente} per ogni strato di neuroni. Esistono diverse funzioni di attivazione, alcune tra le più usate, come possiamo vedere in figura~\ref{fig:funzioni di attivazione} sono: 
			 	\begin{itemize}
			 		\item la funzione logistica: $f(x) = \frac{1}{1+e^{-x}}$,
			 		\item la funzione tangente iperbolica: $f(x) = \tanh(x)$,
			 		\item la funzione ReLU: $f(x) = \max(0,x)$,
			 		\item la funzione identità: $f(x) = x$.
			 	\end{itemize}
			 \begin{figure}
				\begin{subfigure}[]{.5\textwidth}
					\centering
					\includegraphics[width=.9\linewidth]{logistic.png}
					\caption{Funzione logistica}
					\label{fig:logistic}
				\end{subfigure}
				\hfill
				\begin{subfigure}[]{.5\textwidth}
					\centering
					\includegraphics[width=.9\linewidth]{tanh.png}
					\caption{Funzione tangente iperbolica}
					\label{fig:tanh}
				\end{subfigure}
				
				\bigskip  
				
				\begin{subfigure}[]{.5\textwidth}
					\centering
					\includegraphics[width=.9\linewidth]{relu.png}
					\caption{Funzione ReLU}
					\label{fig:relu}
				\end{subfigure}
				\hfill
				\begin{subfigure}[]{.5\textwidth}
					\centering
					\includegraphics[width=.9\linewidth]{identity.png}
					\caption{Funzione di identità}
					\label{fig:identity}
				\end{subfigure}
				
				\caption{Funzioni di attivazione}
				\label{fig:funzioni di attivazione}
			\end{figure}	
			 	
			 \paragraph{Funzione di uscita} La funzione di uscita di un neurone $j$ calcola i valori che verranno trasmessi agli altri neuroni connessi a $j$. 
			 
			 	Sia $j$ un neurone. La funzione di uscita calcola il valore di output $o_j$ del neurone $j$ in funzione dell'attivazione $a_j$. $$o_j = f_{out}(a_j)$$  
			 	Anche in questo caso, solitamente la funzione è definita per ogni strato di neuroni. Spesso viene usata come funzione di uscita la \textit{funzione di identità}, mandando in output direttamente l'attivazione $a_j$. $$f_{out}(a_j) = a_j, \text{ quindi } o_j = a_j$$
			 	
			 \paragraph{Neurone bias} I valori di soglia $\Theta_{j_1}, \dots, \Theta_{j_n}$ dei neuroni $j_1, \dots, j_n$ possono essere realizzati come pesi di un neurone sempre attivo. Aggiungiamo quindi un neurone \textit{bias} il cui \textit{output} è fisso a 1, connesso ai neuroni $j_1, \dots, j_n$ il cui peso delle connessioni è pari a $-\Theta_{j_1}, \dots, -\Theta_{j_n}$. Questa semplificazione permette di facilitare i conti quando si derivano delle proprietà formali del modello.
			 
			 	\img{Due reti equivalenti, a destra con neurone bias e a sinistra senza. \cite{kriesel}}{0.5}{bias-neuron.png}{bias}
			 	
			 \paragraph{Vettore d'ingresso e vettore di uscita} Le reti neurali che andremo a vedere \textit{(cioè le reti neurali feed-forward)} fanno parte di quella categoria di reti che processano dei dati in input per poi produrre un output. Una rete con $n$ neuroni di ingresso, necessita di un \textbf{vettore d'ingresso} $x = (x_1, x_2, \dots, x_n)$ che gli verrà dato in input e fornisce un \textbf{vettore di uscita} $y = (y_1, y_2, \dots, y_m)$.  
			 	 			 
		\section{Reti neurali feed-forward}
			Esistono diverse topologie di rete, ma noi ci concentreremo sulle \textbf{reti neurali feed-forward} \textit{(o in italiano, reti neurali con flusso in avanti)}. In queste reti, i neuroni sono raggruppati in diversi \textbf{strati}: \textit{uno strato di ingresso, $k$ strati nascosti} e \textit{uno strato di uscita}. In una rete feed-forward ogni neurone ha connessioni dirette solo con lo strato successivo a quelli in cui è contenuto (in direzione dello strato di uscita), evitando così l'esistenza di cicli. Una rete feed-forward in cui ogni neurone è connesso a tutti i neuroni dello strato successivo viene detta rete \textbf{completamente connessa}.

			\paragraph{Percettrone} Un percettrone è una rete feed-forward completamente connessa costituita da uno strato d'ingresso in cui i neuroni di input propagano l'informazione ricevuta \textit{(cioè le funzioni di propagazione, attivazione e uscita del primo strato di neuroni sono la funzione identità)}, seguito da almeno uno strato di pesi addestrabili.
			
			\paragraph{Percettrone a singolo strato} Un percettrone a singolo strato è il percettrone più semplice che si possa fare. Esso è costituito da uno strato di neuroni d'ingresso e uno di uscita. 
				\img{Percettrone a singolo strato con 5 neuroni di ingresso e 3 neuroni di uscita. \cite{kriesel}}{0.5}{slp.png}{slp} 
				
			\paragraph{Separabilità lineare} Siano $X$ e $Y$ due insiemi $\in \mathbb{R}^b$. Essi sono linearmente separabili se e solo se esiste un iperpiano $P$ di $\mathbb{R}^b$ tale che gli elementi di $X$ e $Y$ sono divisi da $P$. 
			
			\begin{figure}
				\begin{subfigure}[]{.5\textwidth}
					\centering
					\includegraphics[width=.9\linewidth]{linearly_separable.png}
					\caption{Dati separabili linearmente}
					\label{fig:linearly_separable}
				\end{subfigure}
				\hfill
				\begin{subfigure}[]{.5\textwidth}
					\centering
					\includegraphics[width=.9\linewidth]{not_linearly_separable.png}
					\caption{Dati \textbf{non} separabili linearmente}
					\label{fig:not_linearly_separable}
				\end{subfigure}
				
				\caption{Separabilità lineare}
			\end{figure}	

				
				 
			\paragraph{Percettrone multistrato} Un percettrone multistrato è un percettrone con più di uno strato di pesi addestrabili. M. Minsky e S. Papert nel 1969 \cite{minsky_papert} dimostrarono che i percettroni a singolo strato sono in grado di approssimare solo funzioni che separano i dati \textbf{linearmente}; i percettroni multistrato ci permettono di aggirare questa limitazione. 
				\img{Percettrone multistrato. \cite{kriesel}}{0.5}{nn-feed-forward.png}{feedforward}
		
		\section{Apprendimento di una rete neurale}
			Abbiamo visto la struttura delle reti neurali ma ancora non sappiamo niente su come esse apprendano. Sappiamo che in una rete feed-forward ogni neurone è collegato tramite degli archi pesati a tutti i neuroni dello strato successivo, ma non sappiamo come i pesi vengano inizializzati e in base a cosa vengano modificati. In realtà il processo di apprendimento può essere descritto in pochi passi: 
			\begin{enumerate}
				\item inizializzare i pesi della rete neurale in modo casuale,
				\item dare in input alla nostra rete un vettore d'ingresso $p$ di cui sappiamo l'etichetta,
				\item propagare in avanti l'input fino ai neuroni di uscita attraverso le tre funzioni viste prima, 
				\item siano $y$ il vettore di uscita ottenuto e $t$ il vettore di uscita desiderato: sottraendo i due vettori otteniamo un \textbf{vettore di errore} $E_p = t - y$,
				\item correggere i pesi con lo scopo di ridurre al minimo $E_p$,
				\item reiterare 2-5 finchè non si raggiunge un errore soddisfacente.
			\end{enumerate}
			Questo è un processo iterativo su due dimensioni. Si itera più volte (finchè non consideriamo l'errore soddisfacente) su tutti i dati. Nonostante la differenza del vettore di errore converga verso un valore basso, questo non ci garantisce che la rete abbia appreso il pattern che c'è dietro ai dati, anzi, potrebbe aver imparato a riprodurre l'output dei dati che gli abbiamo dato in ingresso. Questo fenomeno è chiamato \textbf{overfitting} e per accorgerci di questo problema è buona prassi dividere in due insiemi i dati che usiamo per allenare la rete neurale in: 
			%fondere curva di apprendimento e altro (in monitorare) e aggiungere la parte qua sopra dopo che ci si pone il problema se ha generalizzato
			\begin{itemize}
				\item un insieme di \textbf{training} utilizzato per allenare la rete,
				\item un insieme di \textbf{test} utilizzato per valutare la bontà della rete.
			\end{itemize}
			Una \textit{best practice} è quella di dividere in modo casuale i dati talché siano influenzati il meno possibile da fattori esterni \textit{(per esempio prendere i primi dati in un dataset in cui essi sono ordinati in ordine crescente potrebbe influire negativamente sull'apprendimento)} e solitamente si tiene una proporzione in cui l'insieme di training ha un numero di dati maggiore rispetto all'insieme di test (almeno 3/4 dei dati totali). 

			\paragraph{Apprendimento online e offline} Oltre alla principale distinzione vista in precedenza tra i tipi di apprendimento (supervisionato e non supervisionato), c'è un'altra distinzione importante sulla frequenza della modifica dei pesi. L'apprendimento può essere: 
				\begin{itemize}
					\item \textbf{Online:} i dati di training vengono inseriti uno a uno, la rete calcola l'errore del singolo dato e modifica i pesi di conseguenza.
					\item \textbf{Offline:} Tutti i dati di training vengono inseriti nella rete insieme, la rete accumula gli errori e modifica i pesi di conseguenza. Ogni lotto di dati viene detto \textbf{batch}, e tutta la procedura di apprendimento dell'intero insieme viene detta \textbf{epoca}.
				\end{itemize}
				Esiste anche una via di mezzo in cui i dati vengono divisi in \textbf{mini-batch}, ovvero sottoinsiemi dell'insieme di training. Dati $h$ dati di training e una dimensione di batch $b$, in ogni epoca i pesi vengono ricalcolati $\lceil h/b \rceil$ volte.
			
			\subsection{Monitorare l'apprendimento di una rete neurale}
				Un modo spesso usato per monitorare l'apprendimento di una rete neurale è quello di tracciare \textbf{curva di apprendimento}. Essa traccia il progresso dell'errore e ci aiuta a capire se la nostra rete stia facendo progressi o meno. Per questo scopo normalizziamo l'errore in modo tale che sia sempre un valore positivo. Il modo più comune è quello di calcolare il valore efficace tra il vettore di uscita desiderato $t$ e il vettore di uscita $y$. 

				Siano $\Omega$ i neuroni di uscita, $O$ l'insieme dei neuroni di uscita e $P$ l'insieme di training. Il valore efficace del singolo elemento di training $p$ si calcola nel seguente modo: $$Err_p = \sqrt{\frac{\sum_{\Omega \in O} (t_{\Omega} - y_{\Omega})^2}{|O|}}.$$
				Per quanto riguarda l'apprendimento offline, l'\textbf{errore totale} di un'epoca si calcola nel seguente modo: $$Err = \sum_{p \in P} \frac{Err_p}{|P|}.$$ 
				La curva di apprendimento va tracciata per i due insiemi di training e test, in questo modo possiamo accorgerci se siamo in un caso di overfitting guardando solo l'andamento delle due curve: se la curva di training decresce velocemente mentre quella di test comincia a risalire siamo chiaramente in un caso in cui stiamo perdendo la generalizzazione dei dati che avevamo acquisito, l'ideale sarebbe fermarsi appena prima che la curva di test cominci a risalire (\textbf{early stopping}). Solitamente la curva di training avrà comunque un errore minore rispetto quella di test.

				\begin{figure}
				\begin{subfigure}[]{.5\textwidth}
					\centering
					\includegraphics[width=\linewidth]{learning_curve.png}
					\caption{Curva di apprendimento regolare}
					\label{fig:learning_curve}
				\end{subfigure}
				\hfill
				\begin{subfigure}[]{.5\textwidth}
					\centering
					\includegraphics[width=\linewidth]{overfitting.png}
					\caption{Curva di apprendimento con overfitting}
					\label{fig:overfitting}
				\end{subfigure}
				
				\caption{Curve di apprendimento degli insiemi di training e test}
				\label{fig:curve_di_apprendimento}
				\end{figure}
				
			\subsection{Discesa del gradiente}
				Quando smettiamo di apprendere? Non è una domanda dalla risposta facile, e per capire questo fondamentale passaggio bisogna avere un'idea chiara di cosa sia la discesa del gradiente. È una procedura che viene utilizzata per massimizzare o minimizzare una funzione. Il gradiente è un vettore $g$ definito in ogni punto derivabile di una funzione ed esso punta verso la salita più ripida. Di conseguenza $-g$ punterà verso la discesa più ripida.
				\img{Discesa del gradiente di una funzione a due dimensioni. \cite{kriesel}}{0.5}{gradient_descent_2d.png}{gradient_descent}

				\paragraph{Gradiente} Sia $g$ un gradiente. Allora $g$ è il vettore con $n$ componenti che è definito in ogni punto derivabile di una funzione a $n$ dimensioni $f(x_1, x_2, \dots, x_n)$. L'operatore gradiente è definito come $$g(x_1, x_2, \dots, x_n) = \triangledown f(x_1, x_2, \dots, x_n),$$
					$g$ punta da ogni punto derivabile di $f$ verso la salita più ripida, con una pendenza pari a $||g||$ (norma di $g$). \cite{kriesel}
				
				\paragraph{Discesa del gradiente} Sia $f$ una funzione a $n$ dimensioni e $s=(s_1, s_2, \dots, s_n)$ il dato punto di partenza. \textbf{Discesa del gradiente} significa andare da $f(s)$ in direzione di $-g$, con passi di dimensione $||g||$ verso valori sempre minori di $f$. \cite{kriesel}
				
				\img{Problemi della tecnica della discesa del gradiente \cite{kriesel}}{0.4}{gradient_descent.png}{gradient_descent}
				
				Questa tecnica purtroppo non è priva di problemi, potremmo cadere in diverse \say{trappole} senza accorgercene. Alcuni esempi sono: 
				\begin{itemize}
				 	\item Incagliarsi su un minimo locale non soddisfacente (Figura \ref{gradient_descent}a).
				 	\item Rallentare la ricerca del minimo a causa di un \textit{plateau} (Figura \ref{gradient_descent}b).
				 	\item Trovare un \say{canyon stretto} e continuare ad oscillare a causa dell'elevato contrasto tra i gradienti (Figura \ref{gradient_descent}c).
				 	\item Saltare un buon minimo a causa di una pendenza elevata (Figura \ref{gradient_descent}d).
				 \end{itemize} 
				 
				 
				 \paragraph{Funzione di errore} Ciò che noi vogliamo minimizzare è l'errore totale, ma per come l'abbiamo definito prima non è una funzione, quindi non sarebbe applicabile la discesa del gradiente. L'errore totale cresce o decresce in base a come cambiamo i pesi, quindi possiamo ridefinirlo come una \textbf{funzione di errore} che calcola l'errore normalizzato in funzione dei pesi $$Err : W \rightarrow \mathbb{R}$$ 
				 %$$\Delta \omega(i,\Omega) = \nu \cdot o_i \cdot \delta_{\Omega}.$$
			\subsection{Backpropagation}
				
				
	\chapter{Tecniche utilizzate}
		In questo capitolo verrà fatta una panoramica sulle tecniche di \textbf{preprocessing}, \textbf{model selection} e \textbf{over-sampling} utilizzate negli esperimenti svolti. Questo aiuterà a capire con più facilità ciò di cui si parlerà nel capitolo \ref{chap:esperimenti}.
		\section{Preprocessing}
			Nel machine learning, il preprocessing dei dati è uno step facoltativo in cui si trasformano e/o codificano i dati con l'idea di renderli più facili da \say{digerire} da parte del modello di apprendimento. In un dataset, i dati sono rappresentati da delle \textbf{feature}; esse possono acquisire diverse tipologie tra cui: 
			
			\begin{itemize}
				\item \textbf{categoriche:} sono quelle caratteristiche i cui valori fanno parte di un insieme ben definito in cui il numero di valori è solitamente fissato \textit{(ad esempio i valori booleani: true, false; i colori: rosso, verde, blu, ecc...)},
				\item \textbf{numeriche:} sono quelle caratteristiche i cui valori sono rappresentati da numeri (interi o continui) con cui è possibile fare calcoli \textit{(ad esempio i numeri reali, i numeri naturali, ecc...)}.
			\end{itemize}
			Esistono diverse tecniche di preprocessing, ma qui ci concentreremo solo su quelle che useremo durante gli esperimenti.
			
			\subsection{Riduzione della dimensionalità} In un dataset la dimensionalità è il numero di feature presenti. Con riduzione della dimensionalità si intende quell'insieme di tecniche che mirano a ridurre questo valore producendo una versione più compressa dei dati o eliminando delle feature. Queste tecniche vengono spesso utilizzate per visualizzare un insieme di dati in dimensionalità comode per noi umani (solitamente 2 o 3 dimensioni) o per aiutare un modello predittivo ad essere più efficiente e ad ignorare informazioni ridondanti o pressoché inutili che non aiutano particolarmente. 
			
				\subsubsection{Feature selection} La feature selection è quel sottoinsieme di tecniche di riduzione della dimensionalità che include la completa rimozione di alcune feature dall'intero dataset. I modi in cui scegliere quali feature filtrare sono diversi, variano dalle analisi statistiche \textit{(ad esempio eliminare la feature con varianza minore)} ad analisi sull'accuratezza del modello predittivo. Una buona feature selection, oltre a rendere più veloce la fase di apprendimento, potrebbe aumentare l'accuratezza del modello.
				
				\subsubsection{Analisi delle componenti principali} L'analisi delle componenti o \textbf{PCA} \textit{(da Principal Component Analysis)} è una tecnica di riduzione della dimensionalità dei dati che punta a ridurre le feature in una loro versione più compressa, evidenziandone le componenti principali massimizzandone la varianza. Il tutto avviene tramite una \textbf{trasformazione lineare} dei dati che vengono proiettati su una dimensione uguale o inferiore.
				\img{Proiezione dei dati da due a una dimensione con PCA \cite{bitsofdna}}{0.3}{pca.jpg}{pca}
				Sia $X$ una matrice con $n$ righe e $m$ colonne in cui ogni riga $x_i$ corrisponde a una misurazione diversa di un esperimento.  Si calcola la media delle righe 
				$$\overline{x}= \frac{1}{n} \sum_{j=1}^n x_j$$ 
				e si crea una matrice $\overline{X}$ con $n$ righe in cui ogni riga è $\overline{x}$, si sottraggono le matrici $X$ e $\overline{X}$ ottenendo così una matrice $B$ in cui la media di ogni riga è centrata in zero
				$$B = X - \overline{X}.$$
					 Si calcola la matrice di covarianza $C$ delle righe di $B$
					 $$C = B^\top B$$
					 e da $C$ si ricavano gli autovalori e gli autovettori $e_1, \dots, e_n$ che vengono ordinati in ordine non crescente in una matrice $E$; si ottengono così le direzioni degli assi in cui la varianza è massima. Il prodotto $B \cdot E$ trova le coordinate di ogni punto nel nuovo spazio vettoriale e avendo riordinato $E$, se vogliamo ridurre le dimensioni a un numero fissato $k$, allora dovremo eliminare da $E$ le ultime $m-k$ colonne, ottenendo così una matrice con le $k$ componenti principali.  	 
				
				\subsubsection{t-Distributed Stochastic Neighbor Embedding} t-Distributed Stochastic Neighbor Embedding (\textbf{t-SNE}) è una tecnica non lineare di riduzione della dimensionalità. È stato presentato per la prima volta nel 2008 da  L.J.P. van der Maaten e G.E. Hinton \cite{maaten_hinton}. Tale algoritmo permette la visualizzazione di dati su dimensioni ridotte di varietà topologiche non lineari.
					\img{Visualizzazione di varietà topologiche non lineari con t-SNE utilizzando diverse perplessità. \cite{sklearn}}{0.35}{tsne.png}{tsne}
				
					Dato un insieme di dati $X$, per ogni punto $x_i \in X$ si centra una distribuzione gaussiana e si misura la densità di ogni altro punto $x_j \in X \setminus x_i$. Ricaviamo così un insieme di probabilità $P_{i,j}$ per ogni punto che rappresenta la similarità che ha con gli altri punti. La varianza che determina quanto sia grande il range in cui considerare due punti simili è detta \textbf{perplessità}. Si definisce poi una \textbf{distribuzione di Student} da cui ricaviamo un nuovo insieme di probabilità $Q_{i,j}$ nello spazio dimensionale ridotto. Finalmente si misura la differenza tra le due distribuzioni di probabilità  minimizzando la divergenza di Kullback-Liebler tramite la discesa del gradiente. 
					
			\subsection{Feature encoding} 
				Abbiamo visto che le feature possono essere categoriche o numeriche, però i modelli di machine learning possono elaborare solo dati numerici. Ovviamente, questo porta a una limitazione per tutti quei dataset in cui sono presenti feature categoriche, ed è qui che entra in gioco la \textbf{feature encoding}. Questo processo serve a trasformare le variabili categoriche in variabile numeriche, e anche qua esistono numerose tecniche. Quando si applica questa procedura bisogna essere cauti a come si procede. Nel rendere numeriche delle variabili categoriche si rischia di creare un ordine inesistente, ma che il modello di apprendimento potrebbe comunque interpretare; ad esempio se dovessimo applicare la tecnica di \textbf{label encoding} su un insieme di colori $\{rosso, blu, verde\}$, essi verrebbero trasformati in $\{0,1,2\}$, e di conseguenza rischieremmo di creare un ordine di importanza per il nostro modello che in realtà esiste: $rosso < blu < verde$.
				
			\subsection{Scalatura dei dati} La scalatura dei dati è una procedura utilizzata per normalizzare i dati presenti in un dataset. Molti modelli di machine learning potrebbero attribuire un valore di importanza maggiore a quelle feature i cui dati variano su ordini di grandezza superiori rispetto ad altri, nonostante non sia sempre ciò che intendiamo trasmettere \textit{(ad esempio se volessimo classificare se un paese è ricco, la popolazione rischierebbe di avere un'influenza maggiore rispetto a un dato come il PIL, che è sicuramente più indicativo)}. Possiamo scalare i dati in diversi modi, qua mostreremo in esempio i metodi presi in considerazione durante gli esperimenti.
			
				\paragraph{Scalatura standard} La scalatura standard viene calcolata per ogni feature $x$ del dataset, centrando la media in zero e dividendo per la deviazione standard. $$z = \frac{x - \overline{x}}{\sigma}.$$
				
				\paragraph{Scalatura min-max} La scalatura min-max viene calcolata per ogni feature $x$ del dataset, scalando i dati in un range compreso tra 0 e 1. $$z = \frac{x - \min(x)}{\max(x) - \min(x)}.$$
			
		\section{Model Selection} 
			Nel machine learning, un iperparametro è un parametro il cui valore viene usato per controllare un processo di apprendimento. Alcuni esempi tra quelli che abbiamo visto sono: 
			\begin{itemize}
				\item il numero di neuroni e il numero di strati nascosti in un percettrone multistrato,
				\item le funzioni di ingresso, attivazione e uscita, 
				\item il learning rate,
				\item il numero di epoche.
			\end{itemize}
			Quando si affronta un esperimento in cui si utilizza una rete neurale o più in generale un modello di machine learning, non è quasi mai immediato capire quale sia la scelta migliore degli iperparametri, ed è per questo che esiste la \textbf{model selection}. Essa rappresenta tutte quelle tecniche che ci guidano verso la scelta degli iperparametri una volta forniti i dati. Quando la quantità di dati è elevata solitamente si dividono i dati in tre insiemi: \textbf{train}, \textbf{validation} e \textbf{test}. L'insieme di training viene usato per allenare il modello con le diverse combinazioni di iperparametri, che poi vengono valutati con l'insieme di validation. Una volta trovato il miglior modello, lo si allena nuovamente con i dati di training e validation e lo si testa con l'insieme di test. Se la generalizzazione è simile a quella ottenuta con l'insieme di validation, essa si considera buona. La distribuzione dei dati deve essere la stessa per ogni insieme, altrimenti si rischia di compromettere i risultati. Con un insieme di dati sblilanciato si deve far particolarmente attenzione a questo problema e risolverlo utilizzando tecniche come l'allocazione ottima di Neyman \textit{(stratified sampling)} o l'oversampling/undersampling. 
			
			\subsection{Cross validation}
				Purtroppo nel mondo reale non sempre si hanno a disposizione un'elevatà quantità di dati \textit{(come vedremo anche nel dataset che utilizzeremo negli esperimenti)}, e quindi fare la divisione introdotta prima potrebbe pregiudicare il nostro modello in quanto avremmo troppi pochi dati per allenarlo e fornire un'accuratezza attendibile. La \textbf{cross validation} ci permette di eludere questo problema in pochi passi; dato un insieme di dati, esso viene diviso in $k$ sottoinsiemi (considerando sempre il giusto bilanciamento dei dati). Iterativamente, si lascia fuori un sottoinsieme alla volta per testare il modello e si utilizzano i $k-1$ sottoinsiemi rimanenti come insieme di training. L'accuratezza viene calcolata facendo una media delle $k$ accuratezze ricavate alla fine di questo processo. 
				\img{Cross validation con $k = 5$.}{0.5}{cv.png}{cv}
				
				\subsubsection{GridSearchCV}
					La cross validation può essere usata anche per fare model selection. Esiste un tool ideato da sklearn \cite{sklearn} chiamato \texttt{GridSearchCV} che serve proprio per questo scopo: dopo aver fornito un classificatore, il numero $k$ di sottoinsiemi per la cross validation e una serie di iperparametri che si vogliono testare, essi vengono provati in tutte le loro combinazioni utilizzando la cross validation. Una volta finita tale procedura, ci verranno restituiti gli iperparametri che hanno portato l'accuratezza media migliore.
				
				\subsubsection{Cross validation annidata}	
					La cross validation ci consente di avere un'accuratezza più obiettiva in quanto utilizziamo il nostro intero insieme di dati per testare il classificatore. Nel momento in cui la utilizziamo per fare model selection, dobbiamo però fare attenzione. Utilizzare lo stesso insieme di test per scegliere il modello migliore e darne una valutazione, può influenzare la scelta degli iperparametri. Per questo motivo se utilizziamo un insieme di test per regolare i parametri, serve un insieme \textbf{diverso} per avere una valutazione imparziale. La \textbf{cross validation annidata} ci permette di superare questo ostacolo: applichiamo la cross validation su tutto l'insieme; iterativamente lasciamo fuori uno dei $k$ sottoinsiemi e applichiamo la \texttt{GridSearchCV} sui $k-1$ sottoinsiemi rimanenti. Questo ci permette di utilizzare i $k-1$ sottoinsiemi per selezionare il modello migliore, e l'insieme lasciato fuori per darne una valutazione neutrale.
				
	
		\section{Oversampling}
			L'oversampling è un insieme di tecniche che mira ad aggiustare la distribuzione tra le classi dato un insieme di dati sbilanciato. Quando ci troviamo in una situazione di questo tipo è importante provvedere; immaginiamo di avere un dataset in cui sono presenti i dati dei pazienti di un ospedale. Ci chiedono di predire quando un paziente ha una grave malattia rarissima. Nel dataset, che contiene 10000 dati, sono presenti solo 10 pazienti che presentano questa malattia. Se allenassimo il nostro classificatore a predire la malattia senza preoccuparci di questo squilibrio tra le classi, otterremmo con molta probabilità l'equivalente di una funzione che ritorna sempre \texttt{false}, e nonostante questo, avrebbe un'accuratezza del $99.9\%$. È chiaro che ci sia bisogno di trattare il dataset in qualche modo; un primo approccio potrebbe essere quello di riprodurre più volte i dati \say{rari} finchè non si ottiene un bilanciamento accettabile. Questa pratica porta molto spesso all'\textbf{overfitting}, in quanto il classificatore impara a riconoscere i pochi dati riprodotti più volte.
			
			\subsection{Synthetic Minority Oversampling Technique}
				SMOTE (Synthetic Minority Oversampling Technique) è una tecnica di oversampling che invece di replicare gli stessi dati più volte ne crea di nuovi basandosi sulle feature di dati già esistenti. Preso in modo casuale un dato $x$ appartenente alla classe che si vuole aumentare, gli si applica l'algoritmo \textbf{k-nearest neighbors} che trova i $k$ campioni più vicini a $x$ nello spazio dimensionale. Si ricava il vettore tra $x$ e uno dei $k$ vicini e si produce un nuovo dato sintetico in un punto casuale tra i due punti. \cite{smote}
				\img{Creazione di un nuovo dato sintetico con SMOTE}{0.3}{smote.png}{smote}
				
				
	\chapter{Esperimenti} \label{chap:esperimenti}
		In questo capitolo verranno trattati alcuni esperimenti con le \textbf{reti neurali} utilizzando le tecniche viste nel capitolo 2. L'idea di questo lavoro è stata quella di familiarizzare inizialmente con i percettroni multistrato attraverso \texttt{MLPClassifier} di sklearn \cite{sklearn}. Si è poi passati a cercare di massimizzare l'accuratezza del classificatore tramite delle tecniche di \textbf{preprocessing} e \textbf{model selection}, per poi infine fare esperimenti sull'aumento dei dati per vedere come crescerebbe ipoteticamente l'accuratezza con l'aumentare della numerosità dell'insieme.
	
	\section{Dataset} 
		In questa sezione verrà fatta una panoramica sui dataset utilizzati durante gli esperimenti.
		\subsection{Iris dataset}
			Il primo dataset utilizzato per fare esperimenti e familiarizzare con \texttt{MLPClassifier} è stato \textbf{iris dataset}. Questo insieme di dati raccoglie 150 istanze, 50 per ciascuna specie dei tre fiori iris presenti: \textit{iris setosa, iris virginica} e \textit{iris versicolor}. Per ogni campione, oltre all'etichetta, sono presenti la lunghezza e la larghezza del sepalo e del petalo in centimetri. Questo dataset è ampiamente utilizzato come primo esempio nel mondo del machine learning in quanto, come vedremo, presenta dei dati che praticamente non hanno bisogno di essere preelaborati. 
			\begin{table}[h]
			\noindent\makebox[\textwidth]{
			\begin{tabular}{rrrrl}
			\toprule
			sepal length &  sepal width &  petal length &  petal width &        type \\
			\midrule
			4.8 &               3.4 &                1.6 &               0.2 &      setosa \\
			6.5 &               3.0 &                5.5 &               1.8 &   virginica \\
			6.1 &               2.8 &                4.0 &               1.3 &  versicolor \\
			\bottomrule
			\end{tabular}}
			\caption{\label{tab:iris}Iris dataset.}
			\end{table}
		\subsection{Dataset sugli incidenti stradali}
			Il dataset sugli incidenti stradali è stato l'insieme di dati su cui è stato svolto il lavoro principale di questo tirocinio. Sono presenti 130 campioni riguardanti incidenti stradali in cui sono stati coinvolti dei pedoni. Ogni riga è identificata da un \textit{verbale}, e sono presenti la data in cui è avvenuto l'incidente, i dati personali della vittima e dei dati sulle lesioni occasionate in 20 aree diverse del corpo. I dati personali sono \textit{sesso, anni, peso, altezza} e \textit{BMI}, mentre i dati sulle lesioni sono relativi a 4 macroaree quali \textit{testa, torace, addome} e \textit{scheletro}. Per ognuna di esse sono presenti 5 aree specifiche con un valore di gravità della lesione che va da 0 a 4. Sono inoltre presenti anche i totali per ogni macroarea che sono la somma delle 5 aree specifiche, più un totale per tutto il corpo che è una somma complessiva dei 20 dati.
			
	\section{Esperimenti di classificazione}
	\section{Reingegnerizzazione dei dati}
	\section{Data augmentation}

	\chapter*{Conclusione}	\addcontentsline{toc}{chapter}{Conclusione}  
	
	\begin{thebibliography}{9}
		\bibitem{kriesel} David Kriesel, 2007, \textit{A Brief Introduction to Neural Networks}, available at \texttt{http://www.dkriesel.com}.

		\bibitem{shwartz} Shai Shalev-Shwartz, Shai Ben-David, 2014, \textit{Understanding Machine Learning: From Theory to Algorithms}, Cambridge University Press.
		
		\bibitem{mcculloch_pitts} Warren S. McCulloch, Walter Pitts, 1943, \textit{A logical calculus of the ideas immanent in nervous activity}, The bulletin of mathematical biophysics volume 5, pages 115–133.		
		
		\bibitem{minsky_papert} Marvin Minsky, Seymour Papert, 1969,  \textit{Perceptrons: an introduction to computational geometry}, Information and control 17, 501-522- 
		
		\bibitem{bitsofdna} Bits of DNA, \texttt{https://liorpachter.wordpress.com/}.
		
		\bibitem{maaten_hinton} Laurens van der Maaten, Geoffrey Hinton, 2008, \textit{Visualizing Data using t-SNE}, Journal of Machine Learning Research 9, 2579-2605.
		
		\bibitem{sklearn} Scikit-learn, \texttt{https://scikit-learn.org/}.
		
		\bibitem{smote} Nitesh V. Chawla, Kevin W. Bowyer, Lawrence O. Hall, W. Philip Kegelmeyer, 2002, \textit{SMOTE: Synthetic Minority Over-sampling Technique}, Journal of Artificial Intelligence Research 16, 321–357.
		

		
	\end{thebibliography}
	
\end{document}



